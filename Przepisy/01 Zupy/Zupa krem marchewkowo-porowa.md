## Składniki

* [ ] 2 łyżki masła lub oleju roślinnego
* [ ] 1 cebula
* [ ] 1 ząbek czosnku
* [ ] 300 g białych i jasnozielonych części porów (z około 2 porów)
* [ ] 2 łyżki oliwy extra vergine
* [ ] 1 kg marchewki
* [ ] 1 łyżeczka cukru
* [ ] 2 - 3 łyżeczki czerwonej słodkiej papryki w proszku (lub 1-2 łyżeczki słodkiej i 1 łyżeczka ostrej papryki)
* [ ] sól morska
* [ ] 750 ml bulionu jarzynowego
* [ ] 1 łyżka soku z cytryny
* [ ] 375 ml mleka (krowiego lub kokosowego)

## Przygotowanie

W dużym szerokim garnku roztopić masło lub podgrzać olej, dodać pokrojoną w kosteczkę cebulę i zeszklić ją. Dodać czosnek pokrojony na plasterki a po minucie pory pokrojone na kawałeczki. Wlać oliwę extra vergine i dusić przez przez około 7 minut mieszając od czasu do czasu aż pory nieco zmiękną.

Następnie dodać obraną i pokrojoną na kawałeczki marchewkę, cukier, czerwoną paprykę i sól (jeśli będziemy używać słonego bulionu, zupę solimy do smaku na sam koniec). Dusić warzywa mieszając co jakiś czas przez około 7 minut. Wlać bulion, zagotować na większym ogniu. Zmniejszyć ogień do małego, przykryć garnek i gotować przez około 30 - 45 minut, aż marchewka będzie miękka.

Zupę zmiksować na gładki krem razem z sokiem z cytryny i mlekiem, w razie potrzeby doprawić. Podgrzać przed podaniem, podawać z grzankami, świeżo zmielonym pieprzem i odrobiną kremowej śmietanki (lub gęstego mleka kokosowego).