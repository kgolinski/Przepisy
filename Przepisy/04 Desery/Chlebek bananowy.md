---
tags:
  - banany
  - czekolada
---

## Składniki

- [ ] 1 ½ szklanki mąki pszennej
- [ ] ⅓ szklanki płatków owsianych
- [ ] 1 łyżeczka proszku do pieczenia
- [ ] ½ łyżeczki sody oczyszczonej
- [ ] ½ łyżeczki soli
- [ ] 60 g miękkiego masła
- [ ] ¾ szklanki brązowego cukru
- [ ] 2 jajka
- [ ] ⅓ szklanki mascarpone
- [ ] 4 przejrzałe banany średniej wielkości, im ciemniejsze tym lepiej
- [ ] ½ szklanki posiekanych orzechów włoskich
- [ ] ½ szklanki posiekanej czekolady deserowej

## Przygotowanie

Rozgrzej piekarnik do 180 stopni. Foremkę 22×9cm natłuść masłem i oprósz mąką. Mąkę przesiej do miski wraz solą, proszkiem do pieczenia i sodą, dodaj płatki owsiane.

Za pomocą miksera ubij masło, cukier i mascarpone, aż staną się puszyste i kremowe (ok. 4 min). Dodawaj po jednym jajku, zeskrobując masę, która osiadła na bokach miski. 

Banany obierz i w miseczce za pomocą widelca rozgnieć na puree.
Puree bananowe dodaj do masy jajecznej i wymieszaj do połączenia. 

Dodaj suche składniki i połącz, nie mieszaj za długo – na tym etapie mogą być jeszcze widoczne grudki mąki. Dodaj czekoladę i orzechy, przemieszaj do rozprowadzenia. Masę przelej do keksówki i piecz 65 – 70 minut, aż włożony drewniany patyczek wyjdzie suchy.