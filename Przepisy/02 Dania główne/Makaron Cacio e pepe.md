## Składniki

* [ ] makaron spaghetti, bucatini lub tagliatele
* [ ] 3 łyżki masła
* [ ] 2 płaskie łyżeczki świeżo zmielonego pieprzu
* [ ] 3/4 filiżanki Grana Padano startego na małych oczkach
* [ ] 1/2 filiżanki Pecorino startego na małych oczkach

## Przygotowanie

Makaron wrzucamy do gotującej się, mocno posolonej wody i gotujemy do momentu, aż będzie prawie al dente.
Zostawiamy sobie 1/2 filiżanki wody z gotowania makaronu.
W międzyczasie na średnim ogniu roztapiamy dwie łyżki masła, kiedy masło nabierze lekko złotego koloru dodajemy pieprz i zaraz później wlewamy pół filiżanki wody spod makaronu.
Ta powinna od razu zawrzeć, więc wrzucamy odsączony makaron, dodajemy łyżkę masła, zmniejszamy ogień i dodajemy Grana Padano, mieszamy.
Gdy ten się roztopi (w praktyce trwa to nie dłużej, niż minutę) zdejmujemy garnek z ognia, dodajemy Pecorino i mieszamy.
