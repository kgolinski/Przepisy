# Ser podpuszczkowy (Koryciński)

## Składniki

* [ ] świeże mleko niepasteryzowane
* [ ] podpuszczka (najlepiej mikrobiologiczna)
* [ ] sól, dużo soli

Mleko podgrzać do temperatury ok. 36°C. Dodać podpuszczkę (zgodnie z dawkowaniem na opakowaniu) oraz łyżeczkę soli na 10L mleka. Mieszać minutę, potem jeszcze minutę delikatniej po górnej warstwie mleka. Odczekać 30 minut.

Skrzep pokroić na ziarna o wielkości ok. 1cm (najpierw w pionie potem na skos). Odczekać 30 minut często mieszając (można trochę podgrzać żeby utrzymać temperaturę ~36°C). Skrzep odcedzić i ułożyć na formie serowarskiej. Wstępne dojrzewanie w temperaturze pokojowej powinno trwać ok. 12h. Ser często obracać. 

Po tym czasie ser włożyć do chłodnej solanki (1kg soli na 5L wody) i trzymać tam 3h (dla sera do 1kg). Na koniec wyjąć ser, odstawić na kilka godzin do obcieknięcia i schować do lodówki.
