# Kapuśniaczki czyli drożdżowe pierogi z farszem

## Składniki

### Ciasto

* [ ] 75g drożdży
* [ ] 1 łyżeczka cukru
* [ ] 1 żółtko
* [ ] 1 jajko
* [ ] 5 łyżek kwaśnej śmietany
* [ ] 5 łyżek mleka
* [ ] 1/2kg mąki
* [ ] 250g margaryny

### Farsz

* [ ] 1kg kiszonej kapusty
* [ ] 1kg białej kapusty
* [ ] 200g suszonych grzybów
* [ ] 1 jajko
* [ ] 2-3 średnie cebule
* [ ] gałka muszkatołowa
* [ ] 2 łyżki oleju
* [ ] 2-4 łyżki tartej bułki

Grzyby kruszymy i zalewamy wodą poprzedniego dnia.
Drożdże rozkruszamy, dodajemy cukier i odstawiamy żeby zaczęły rosnąć.
Do miski wlewamy śmietanę, mleko, żółtko i razem roztrzepujemy, dodając szczyptę soli.

Mąkę wysypujemy na stolnicę, dodajemy margarynę, razem siekamy. Dodajemy mieszankę śmietanową, drożdże i wyrabiamy ciasto kilka minut aż będzie aksamitne. Przykrywamy ściereczką i odstawiamy w chłodne miejsce na conajmniej 1/2 godziny. 

Białą kapustę szatkujemy (niekoniecznie bardzo drobno), wrzucamy na niewielką ilość gorącej wody, gotujemy około 10 min. Dodajemy kiszoną kapustę, sól do smaku i dalej gotujemy ok. godziny.
Grzyby obgotowujemy w wodzie, w której się moczyły (ok. 10 minut do momentu zawrzenia) i wrzucamy do kapusty.

Cebulę dość drobno siekamy, smażymy na oleju na złoty kolor, dodajemy do gotującej się kapusty z grzybami. Wszystko mieszamy, zdejmujemy z ognia, dobrze odcecamy i mielimy przez maszynkę. Solimy, pieprzymy, dodajemy gałkę muszkatołową a na koniec jajko i tyle bułki tartej, aby farsz nie był zbyt mokry i dokładnie mieszamy.

Piekarnik nagrzewamy do 150°C. Ciasto bierzemy po kawałku i bardzo cienko wałkujemy. Szklanką wykrawamy kółka, nakładamy farsz małą łyżeczką i lepimy pierogi.
Ustawiamy je na klejonym boku na blasze wyłożonej papierem do pieczenia i smarujemy roztrzepanym jajkiem. Pieczemy na złoto około 25 minut.

Gdy kapuśniaczki będą już dobrze ostudzone, można je zapakować do pudełek i zamrozić.
Przed podaniem zamrożone wkładamy na 10 minut do piekarnika (150°C).