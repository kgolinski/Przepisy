#POLĘDWICA WIEPRZOWA W SOSIE MUSZTARDOWYM

Składniki:

* 175 ml wywaru drobiowego
* 600 g polędwicy wieprzowej
* 2 małe jabłka deserowe
* 4 cebulki dymiki
* 2 łyżki oliwy z oliwek
* 1 płaska łyżka mąki
* gałązka swieżego tymianku (+4 do przybrania) 
* 3 łyżki musztardy
* 5 łyżek tłustej śmietany
* 2 łyżki calvadosu lub brandy
* sól i czarny pieprz

Podgrzać wywar. Oprawić polędwicę usuwając tłuszcz i błony. Pokroić w plasterki grubości ok. 1cm. Opłukać jabłka, podzielić na ćwiartki, usunąć gniazda nasienne i pokroić w plasterki. Opłukać cebulki, obrać i drobno posiekać. Odstawić na później. Rozgrzać oliwę na dużej patelni, wrzucić mięso i smażyć na dużym ogniu z każdej strony, aż się lekko zarumieni. Wrzucić mąkę na patelnie, wymieszać i smażyć 2 minuty, mieszając. Dodać cebulę i wywar, doprowadzić do wrzenia, cały czas mieszając. Opłukać i osuszyć gałązkę tymianku, oberwać listki i wrzucić je na patelnię wraz z jabłkami, musztardą, solą oraz pieprzem. Dusić na średnim ogniu około 4 minut, aż mięso będzie gotowe. Dolać śmietanę, wymieszać i gotować na bardzo małym ogniu 2 minuty. Wlać calvados lub brandy, zwiększyć nieco ogień i dusić jeszcze 2 minuty. Następnie przełożyć mięso na talerze, polać sosem i udekorować gałązkami tymianku.