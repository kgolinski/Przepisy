---
tags:
  - czekolada
  - mąka
  - piekarnik
---
> Potencjalnie najlepsze ciastka na świecie. Warto przygotować i odważyć składniki przed rozpoczęciem pracy.

## Składniki

- [ ] 284g mąki uniwersalnej
- [ ] 1 łyżeczka proszku do pieczenia
- [ ] ½ łyżeczki sody oczyszczonej
- [ ] 170g masła (w temperaturze pokojowej)
- [ ] 150g białego cukru
- [ ] 140g brązowego cukru
- [ ] 1 łyżeczka ekstraktu waniliowego
- [ ] ¾ łyżeczki soli
- [ ] 1 jajko + 1 żółtko
- [ ] 226g posiekanej gorzkiej czekolady (~65%)
- [ ] kwiat soli (fleur de sel)

## Przygotowanie

1. Rozgrzej piekarnik do **180°C**. Wyłóż blachy papierem do pieczenia.
2. W misce wymieszaj mąkę, proszek do pieczenia i sodę.
3. Wrzuć 113g masła do garnka i podgrzewaj aż będzie ciemno złotobrązowe i zacznie pachnieć orzechami.
4. W osobnej misce połącz palone masło z pozostałym (57g) i wymieszaj.
5. Do masła dodaj cukier biały i brązowy oraz wanilię i sól. Mieszaj aż się połączą.
6. Dodaj jajko i żółtko i mieszaj około minuty - mieszanina powinna być gładka i błyszcząca.
7. Odstaw na 2-3 minuty a potem znowu mieszaj przez minutę
8. Dodaj mąkę z proszkiem do pieczenia i mieszaj szpatułką aż się połączą.
9. Dodaj czekoladę i ręcznie połącz z ciastem - trochę trzeba się pomęczyć żeby czekolada rozłożyła się równomiernie.
10. Formuj kulki wielkości 2 łyżek stołowych i układaj na blasze zostawiając miejsce między ciastkami. Można kulki spłaszczyć - zależy jak grube ciastka chcemy uzyskać.
11. Piecz 8-10 minut, w połowie czasu obracając blachę.
12. Po wyjęciu ostudź ciastka i posyp kwiatem soli.