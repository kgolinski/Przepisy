## Składniki

* [ ] 3 łyżki masła klarowanego, oleju roślinnego lub oliwy z oliwek
* [ ] 1 łyżeczka nasion gorczycy (mustard seeds, najlepiej brązowych)
* [ ] 1 łyżeczka nasion kopru włoskiego
* [ ] 1 średniej wielkości czerwona cebula (ok. 100 g, posiekana)
* [ ] 2 ząbki czosnku, posiekane
* [ ] 3 cm kawałek świeżego imbiru starty na tarce
* [ ] 200 g pomidorów z puszki (lub w sezonie świeżych pomidorów)
* [ ] 1 łyżeczka kurkumy
* [ ] 1 łyżeczka soli
* [ ] ½ łyżeczki pieprzu (lub do smaku)
* [ ] 20 listków bazylii (najlepsze byłyby liście curry, ale nie mam)
* [ ] 10 listków tajskiej bazylii (opcjonalnie, ale warto)
* [ ] 200 ml dobrze wymieszanego mleka kokosowego
* [ ] 400 g białej ryby (np. okonia, dorsza, itp)
* [ ] do smaku: sok z limonki

Rybę umyć, osuszyć i delikatnie posolić.
W płaskim garnku rozgrzać tłuszcz, dodać nasiona gorczycy, a kiedy zaczną podskakiwać, dodać koper włoski.
Po minucie dodać cebulę, chwilę podsmażyć, dodać czosnek, imbir, pomidory, kurkumę, sól i odrobinę pieprzu. Podgotować 2-3 minuty, dodać posiekane liście bazylii.
Dodać rybę, przykryć garnek przykrywką, dusić 3-4 minuty. Dodać mleko kokosowe i dusić kolejnych kilka minut (uważać, żeby nie przegotować, ryba potrzebuje naprawdę chwili, żeby się ugotować).
Doprawić solą, pieprzem, limonką i ew. liśćmi posiekanej świeżej kolendry.
Podawać z ryżem.
Smacznego!
