## Składniki

* [ ] ½ kg czerwonej cebuli
* [ ] 2 łyżki oliwy z oliwek lub oleju słonecznikowego
* [ ] 2 płaskie łyżki brązowego cukru demerara
* [ ] ¼ łyżeczki soli
* [ ] ¼ łyżeczki świeżo zmielonego czarnego pieprzu
* [ ] ½ szkl wina czerwonego
* [ ] ⅓ szkl octu balsamicznego
* [ ] 1 łyżka drobnych rodzynek

Cebulę obrać i pokroić w piórka.
W rondlu (najlepiej żeliwnym lub innym z grubym dnem)  rozpuścić cukier, dołożyć cebulę.  Wymieszać, posolić i podgrzewać na średnim ogniu.  Ciągle mieszając, dusić przez kilkanaście minut aż cebula się zeszkli - uważać żeby jej nie przyrumienić.
Wlać wino i ocet balsamiczny, dosypać wypłukane rodzynki, zmniejszyć ogień i smażyć przez 40-50 minut, co chwilę mieszając.  Cebula powinna się skarmelizować a płyny odparować. 
Przełożyć konfiturę do słoiczka, przechowywać w lodówce.  Można także zawekować i pozostawić na później:)
Smacznego!